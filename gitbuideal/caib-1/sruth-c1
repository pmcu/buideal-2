### Sruth : líne na n-imeachtaí sa sceal
### c : caibidil ### am : am na heachtra - fíoram ### l : líne
### par: paragraf

<c 1> Súil le Breitheamh
<r1>
<am 1> Oíche 1  ## le druidim le </am 1>

<par 1>
<l >CEAD sa deireadh             </l> // cuntas - cúis le scríobh
<l >BREITHEAMH is BÁÐ le theacht </l> // coireanna - cad iad
<l > Obair phinn - sa scéal —... </l> // téama - scríobh/caint - a dtoradh
</par 1>
<par 2>
<l> SAOISTE - mórbhodach Inse   </l> // rí -- athair an oileáin
<l> TORADH</>
<l> PÉIST - mé a thabhairt di   </l> // pionós - bású le péist - fantasaíocht?
<l> Trumpa Maide</l>
<par 3>
<l> Saoiste - a phlean</l>
<l> BUIDÉAL - a fháil </l> // Téama: Cumhacht ceilte
<l> An Rúballach</l> // smacht - Téama
<l> Cullacht Bhricreann.</l>
<l> CAIRDE is NAIMHDE</l>
<par 4>
<l>Caint le Léitheoir</l>
<l>Míniú: baol i scríbhinn</l>
<l>An Rúballach - daingneadh</l>
<l>Péist - Trumpa</l>
<par 4>
<par 5>
<l>Duan: míniú ar fionraí: cuntas</l>
<l>Bothán: solas - coinneall srl</l>
<l>Trumpa: a chuid ceoil</l>
<l>Tost don scríobh</l>
<l>Obair lae: clocha sa linn</l>
</par>
</am 1> Oíche 1  ## le druidim le </am 1>
</r1>
<am 2> // lá an cheada mar a fuair sé an cead
<r 2>
<par 1>
<l 1>cead:mar a fuarthas é </l1>//cúlrá -
</par 1>

</r2>
---------------------------------------
<par> // p1.
Fuarthas cead sa deireadh an cuntas seo a scríobh a fhad is atáthar
ag fanacht le bád an Bhreithimh. Is é an Breimheamh a shocrós mo
chinniúint. Ach seo uilig a bheith scríofa agam agus léite ag mo
bhreitheamh cóir, ar a laghad, beidh seans agam. Nár saoifiúil an
toradh é, obair mo phinn maitheas a dhéanamh domh, in áit a mhalairt.
</par>
<par> // p2.
Níl sé ceilte orm nó ar chime ar bith eile anseo cé acu toradh a ba
mhó a thaitneodh lena ár Saoiste, an té a thug an cead uaidh.
Ola ar a chroí mo thabhairt don phéist mar a rinneadh le Trumpa Maide.
Ba bheag an mhoill a bhí ar an Phríomhbhodach Trumpa bocht a fháil
leagtha ar Charraig na Péiste agus ba ghaiste a shaithfeadh sé mé
féin sa bhád don turas ach eolas a bheith agam, dar leis, eolas a ba
mhaith leis aige féin roimh an am nach mbeadh sé ag neach ar bith.
</p>
<p> //p3
Is bodach den dream é, ár Saoiste, ar mór acu a ngradam a shocrú agus a
láidriú, agus dá dtiocfadh leis de mo ainndeoin féin, tabhairt orm caint
a chur uaim a chuideodh leis dhá mhír bheaga eolais a aimsiú. Ba deisede
i bhfad a bhearad feasta, dar leis, an dá chleite eile a chuirfí air de
bharr aimsiú an dá mhír sin. D'fhágfadh Mír a hAon cúrsaí sa dóigh go
dtiocfadh an Buidéal a fháil; agus chinnteodh Mír a Dó go bhfaifí greim
ar an Rúballach - an t-aon mhac de Chuallacht Bhricreann nach bhfuil a
chuid imeachtaí faoi smacht ag Naimhde nó ag Cairde.
</par>
<par> // p3.
Is duine de na Cairde é an Saoiste.(Stádas seort measctha a bheadh agamsa
agus mé i mo chime ag na Cairde mar bheart smachta, dár leo féin, beart
a rinneadh ar mhaithe leis an Chúis agus ar mhaith liom féin - ar ndóighe.)
Is Cara fadcheannach cliste foidhdeach an Saoiste. Agus an dá mhír sin a luaigh
mé, is maith is eol dó nach foláir fomhíreanna go leor a bheith i bhfollach
iontu, agus iad ceilte, b'fhéidir, faoi chlár, faoi fhód, faoi shruth agus faoi
thoinn, nó i measc crann nó tom.
</p>
<p> // p4.
A léitheoir! agus a Bhreithimh! - más ann daoibh i mbróig - cluinim uaibh bhúr ngáirí ó
scornach agus fríd liobar. Agus cluinim an chaint i gceann is cúis leis an phléascadh.
‘Nach bómánta an mhaise dhuit, a Chime 16, agus an Saoiste cliste foighdeach seo a
bhfuil tú faoina smacht, ábhar breactha go soiléir i ndúich ar phár a bhronnadh air,
i bhfoirm do Chuntais, cuntas a léifeas sé agus a mbainfidh a cheann mór míofar cliste
cleiteach tairbhe as, agus é sa tóir te ar an Bhuidéal agus ar an Rúballach - do fhíorchara gnímh
dá raibh agat as Cuallacht Bhricreann, an t-aon mhac acu nach ndearnadh cime suarach faoi
smacht as go fóill? An é is mian leat an dá bhua sin a bheith aige an Buidéal agus a
mbaineann leis a bheith faoina láimh, agus an Rúballach cóir a bheith ina chime suarach
lag ar oileán locha aige, mar is eadh tú féin? Agus cá bhfios nach deifre a chuirfeadh
do chuid scríbhneoireachta ort, i dtreo Charraige na Péiste i dturas mar a rinne Trumpa
Maide.‘  Caint agus ceist mhaith é sin, nach bhfuil a bhfreagra i bhfad uaibh.

<p> // p5
Ní thabharfaidh mé uaim é, anocht, áfach. Is beag de chéir na hoíche seo atá fágtha agam
agus is mó di a bheadh de dhíth orm le solas a choinneáil sa bhothán de shlata saileoige
seo, agus mé ag scríobh ann. Mo léan gur bothán uaigneach é in easnamh Thrumpa agus a
chuid ceoil. An tost ann, is mór liom é, ó tugadh don Phéist Trumpa Maide, an té a
d'fhéadfadh bolg na slat seo a líonadh le fuaimeanna binne a thógann cian. Ach, más ann
anois go buan don chian agus don tost, ní namhaid ceachtar den bheirt b'fhéidir don
scríobadh pinn agus dá ngluaiseann ar a chúl. Bíodh an tost ann, agus lámh, ceann, is
cuimhní ina dtost ina chuideachta. Bíodh sin uilig amhlaidh go dtí an chéad oíche eile,
agus go maire mo lámh a saothar crua cloch ar an linn amárach, go bhfága neart a scríofa
inti san oíche amárach.
</p>

<am 2>
<t 2>Oíche 2</t 2>
<r 1>
<par 1>
An té a thug riamh faoi chuntas a scríobh, ní raibh moill air a aithint
nach furast cloí le haon chuntas amháin. Is iomaí cuntas a nochtann taobh
istigh den phríomhchuntas, agus is minic i gcás an fhochuntais go nochtann
mac-fhochuntas uaidh, agus mar sin ar aghaidh. Agus sin uilig amhlaidh, ní
beag é mar shaothar fochuntais an mhórchuntais a smachtú agus a rialú a oiread
agus is féidir. Chuige sin, beidh mé ar mo dhícheall ainm a leagan ar gach
fochuntas, mar ghléas ceangailte, go díreach mar a chuirfeá lipéad ar bhuidéal.
</par 1>
<par 2>
Éilíonn an focal CEAD féin a chuntas. Ná scannraigh. Níl turas sa mhórtheibíocht i
ndán duit go fóill. Níl ann ach cás an té a d'iarrfadh cead a chur ina shuí go soiléir
rómhat. Rud mar seo an cás s'aige. Tá sé sa tsuíomh nach indéanta mórán dá ndéanfadh sé
ach a shaol a bheith ar a thoil féin. Is dúscannrúil ar fad an peata é Saoirse iomlán,
mar a bhreac bodach léannta ar phár i bhfad sular pléadh an cheist ag an chéad chruinniú
de chuid Chuallacht Bhricreann. Is suimiúil gurb é an focal sin CEAD an focal a tharraing
Agaisín chuige an oíche úd. 'Cad é mar a bheadh, a chairde, dá mbeadh cead againn rud ar
bith is mian linn a dhéanamh a dhéanamh?' Nár shaoifiúil an chaint í as iar-ábhar manaigh,
agus a chloigeann mór cruinn réamhdhéanta i mbroinn don ghairm, dar leat?
</par 2>
<par 3>
Ach sin fochuntas eile a thiocfas uaim ar an phár seo san am cheart más féidir liom é. B'éigeann
domh cead cuntas a scríobh a trí seachtainí ó shin. B'éigeann é mar tharla gur thiontaigh mé
i mo chime ar oileán, agus gur tharla an tiontú sin thar oíche. Tá cuid mhaith den tarlúint nach
maireann i mo chuimhne; ní mhaireann as siocair gur tugadh an tae codlata domh sulur tugadh ar
shiúl sa bhád mé.
</p 3>
</am 2>
<am 3>// beidh seo le druidim
<p 4>
Leann dubh a bhí mé a dh' ól, an oíche sin i dTeach an Droichid. Ach dá mhéad dar ól mé de
ba amhlaidh ba lú m'airde ar a bhlas, agus bhí a shiocht orm. Agus dá mhéad dá raibh ar
siúl de chaint i mo bhéal agus i mo cheann, ba amhlaidh ba deacra a d'éirigh sé coiscéim a
choinneáil leis na ciallta a bhí ag lúbarbaigh agus ag pocléimnigh fríd an chaint sin. Ní
gan íonadh, mar sin , gurb é sin an t-am a cuireadh chun tábla chugam í, an bhean ghiofóige
sin. Ba é Saoiste an oileáin seo a shocraigh sin, ar ndóighe, i ngan fhios glan domh. Deartháir
míofar máthara dó, is poitigéir é, ar domhain diabhalta a rúneolas ar bhuidéil de gach aon bholg
agus a lucht; agus dalta a athara, bhí sé an-mhór le clanna na ngiofóg riamh, as aimsir a
ghearrbhriste anall.
</par 4>
<par 5>
Caint ón chailín de bhunadh na gclann sin, a chéad-sháigh an t-eolas ionam í a bheith
i mo láthair agus ina suí faoin tábla os mo chomhair.

'Tá gruaig orm,' ar sise 'a thógfadh pictiúr leis an leann dubh sin nach bhfaca tú
go dtí seo agus nach gasta a d'imeodh i ndearmad uait.'

</par 5>
<par 6>
Leis sin, bhain sí fáiscín dá huisne, gur ligeadh anuas dual fada dubh thar a brollach
agus a sciathán nocht gur chuimil sé de chraiceann bhos an tábla. Ba ar bharr mo ghaosáin
féin a thoisigh an dara cuimilt a shúgradh.
</par 6>
<par 7>
Ba bheagán ramhar leat an cholainn ar chónaigh sí, ach más eadh. Ba raimhre dá leithéid
a nochtann áilleacht nach gcastar ach go hannamh ort. Ba bheag sin de, mar an ghruaig
dhubh sin a luaigh mé agus na súile dúghlasa nár luaigh ba mhór mar a chuir siad lena
cruth agus lena hanam sciamhach, dar leis an té a ghéill do bheith anamnacha. Mhuscail
an duibhe sin préacháin choilleadh i bhfad siar in iargúltas chrannmhar m'anamsa, agus
scáileanna nach raibh ar mo chumas gan imeacht sa tóir orthu. Agus a fhad agus a bhí
cúl na n-alt faoin smigead s'agam, thoisigh na súile dúghlasa a thumadh agus a tholladh
in íochtar mo chroí a dh'aimsiú dúileanna nár léir domh riamh roimhe a bheith ann. D'éalaigh
mo shúile féin i dtreo an bhéil.
</par 7>
<par 8>
'Cé leis thú?' arsa mise go hamaideach.
'Níl agat ach gloine lán a leagan ar an tábla sin romham le go bhfaighe tú deireadh eolais
faom uaim,' ar sise. Thoisigh na fiacal uilig a dh'imirt orm ansin, agus na puisíní a bhí
ag ligint orthu féin an deoch a bheith acu cheana féin.
'Dá mbeadh a fhios agat i gceart cén duine a d'iarrfá mar chuideachta, a chailín, seans
maith nach mbeadh tart na gloine sin i bhfad ort,' arsa mise.
'Fuist, a bhodaigh, tá tús agus deireadh do scéil agam. Nach bhfaca tú mé ag caint le
Searlaí Bhearnaí go ceann fiche bomaite?'
</par 8>
Ní fhaca. Agus cuireadh iontas orm nach bhfaca mé í ar chor ar bith gur shuigh sí os
mo choinne. D'amharc mé ar fiacla arís. Ba líonmhar iad. Bhí a fhios agam go bhfásann
níos mó sna giofógaí ach, mar sin féin, ba chár ní ba saibhre i bhfiacail ná chonaic
mé le mo shaol.
'Admhaím,' arsa mise 'go mbeadh cuid mhaith de mo scéal ag Searlaí Bhearnaí, maith go
leor, ach tá cuid eile ann ..'
<par 9>
Cuireadh stop liom de bharr gur thoisigh sí a tharraingt ar mo chluais chlé, an ceann
is mó.
'Arra, tú féin is do scéal,' ar sise , 'agus na giotaí agus na codanna de do scéil. Cá
bhfios nach bhfuil an chuid is fearr de theacht? Níl ionnat ach coileán go fóill. Cé
thomhaisfeadh an dóigh a bheas ort agus tú i do mhadadh déanta? B'fhéidir go mbainfí
croitheadh maith as do ruball go fóill.'
</par 9>
<par 10>
Baineadh liomóg bheag asam faoi chlár an tábla. Ansin na súile dúghlasa sin arís agus
na fiacala ar fad. Chaoch sí ceann de na súile.
</par 10>
<par 11>
Baineadhh dhá chnag as droim an tábla. Dhá ghloine ba shiocair leis na fuaimeanna sin,
an dá ghloine a leag giolla an tábhairne romhainn, dhá ghloine nár ordaíodh. Thug rud
éigin orm amharc sa scáthán mhór i gcúl an chuntair. I measc a raibh le feiceáil ansin,
gloiní arda agus ísle gona luchtanna de dhathanna - orga, buí-orga, fanbhuí, donna, agus dorcha,
;grágáin ghruaige ar an dóigh chéanna - buí, riabhach, ciardhubh, liath, bricliath, agus breac;
blagaidí, agus cloigne gan ghruaig le ráithe agus gan ghruaig le fada; aghaidheanna faoi ghruaim agus
faoi gháirí; méaranna á gcraitheamh agus méaranna i gceann oibre eile san aer roimh an scáthán; ina
measc seo ar fad, shocraigh mo shúil ar aghaidh amháin, ceann mór cruinn corcra, aghaidh shásta
Shearlaí Bhearnaí. Chaoch súil san aghaidh sin.
</par 11>
<par 12>
Bhain mé slog mhaith as mo ghloine úr, agus d'iarr ar an ghiolla dríodar an leanna dhuibh a
thabhairt leis. Ba áille arís mo chailín giofóige. Ba cheol liom a ghlór. Ba eachtraí móra
éachtmhar a cuid scéalta beaga. Ba chuid de dhamhsa dhraíochta gach cor dár chuir sí di as
sin go ham druidte na ndoras agus na gcomhlaí fuinneog.
</par 12>
<par 13>
Á leanstan sa chúlchlós i gcúl an tábhairne, bhí amhrán binn á cheol i mo chluais dheas,
amhrán nár thuig mé focal de, ach a chuaigh go smior agus go híochtar croí ionnam. Bhí
bogtheas agus cumhrán san aer a d'iompair an t-amhrán, agus bhí sciathán bog caoin faoi
mo mhuineál.
</par 13>
<par 14>
Mhuscail mé ar an oileán. Barr bróige cruaidhe sna heasnacha a mhuscail mé. Las mé le
fearg.
</par 14>







,


