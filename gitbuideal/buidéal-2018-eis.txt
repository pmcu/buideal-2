Doc 1.
16:42 15/10/2017

Caibidil 1

Súil le Breitheamh thar uisce

Oíche 1
P1.
Fuarthas cead sa deireadh an cuntas seo a scríobh a fhad is
atáthar ag fanacht le bád an dara breitheamh.  Níl ar an
oileán seo ach an dá dhream: cimí agus coimheádaithe.  Is
cuairteoir an dara breitheamh, an tráth a dtiocfaidh sé a
shocrú chinniúint chime 16. Agus tiocfaidh sé go cinnte á
dhéanamh sin an t-ádh a bheith leis. 

Má bhíonn an t—ádh leis an dara breitheamh seo, tiocfaidh sé
i dtír ar an taobh theas den 'oileán, san áit a n—osclaíonn
an abhainn a bhéal a dh'ol móruiscí an locha. Tchífidh sé
ansin os a chomhair, mar chúirtíní siopa, bogluachair na
mban sí, á n-oscailt roimhe; tchífidh sé imirt ealaíne i
ndathanna uaine agus airgid as obair uilig na gcrannn beithe
agus coill; tchífidh sé i measc cabhlacha caola agus
scáileanna luascacha crann, mórscáil ramhar an túir léith,
agus í greamaithe den talamh agus den bhruach; agus ach lá
socair a bheith leis, beidh an inbhear beag ina ghloine
faoi, scáthán ina bhfeicfidh sé an obair aeir is spéire seo
ar fad fána shúil: obair sholasmhar aer agus fhásra an
oileáin, agus obair agus aghaidh dhorcha an túir. Tchífidh
sé a bhfuil ann de sin, leoga, ach an t-ádh a bheith leis.
Agus tchífidh sé an scríbhinn seo, 'le cuidiú Dé', mar a
déarfaidh mo mháthair. 

Is gá an t-ádh a bheith leis. Níorbh amhlaidh don chéad
bhreitheamh a thug faoin turas. Tharraing an namhaid as bolg
a bháid é, sularbh fhéidir léi a iompar a fhad le ceann na
habhanna móire a ritheann fríd an fhoraois — í sin a seasann
a cuid crann ina slua ollmhór a chlúdaíonn an chuid is mó
den talamh ar bhruach theas an locha.

#breitheamh ag teacht
#cead scríobh
#\? dathanna a chur ann gan an plota a scrios
#cloch-ceangail: cime, coimheádaí, oileán, breith.

Maidir leis an chéad bhreitheamh, 'an fear a fuarthas', ba
ghearr a mhair a dhlínse. Punt breac ar ar bith dá chuid
páighe níor ól sé riamh. Níor chuir sé a oiliúint fhada
fhóisteanach, i dtairbhe an chine i mbéal a saortha ón
namhaid ach ar dhornán bheag de ócáidí, faraor. Agus bá é a
fuair sin, scoith na hoiliúna do cheird an bhreithimh.

Níorbh i gnáthoiliúint an bhreithimh a fuair sé, áfach, ach
oiliúint ab fhearr ná í, an oiliúint atá ar fáil fán chuntar
donn darach tábhairne, áit ar chuir sé eolas ramhar ar iota
tarta an duine agus a mbaineann léi. Bheadh deireadh an
eolais sin i mbuidéil a chinn aige le fada. Nach maith is
eol domh féin a mhianach mar shaoi nádúir dhaonna, mise a
bhí i mo ghiolla buidéal aige tráth, an chéad phost páighe
riamh agam. A chorp bog agus a ghéaga gan neart, níorbh
fhada a mhair siad, déarfainn, i ndiaidh do na Snagairí(an
namhaid mar dhream) agus a mbior rósta a bheith réidh leis.
Ó tharla nár bheo dó, níl toirmeasc orm a lua as a ainm,
Gioncas Thábhairne an Droichid.

Moladh domh gur cheart guí níos mó foighne agus trócaire a
bheith ag an bhreitheamh úr ná a bhí ag an fhear roimhe.  Ar
a bhealach a dh'éisteacht mo cháis, a bhí sé, nuair a fuair
an namhaid greim air, agus a bhád á iomramh go ciúin fríd an
choillidh mhór - ní ceadmhach a h-ainm a lua. Bhíothas ar
eolas an namhaid a bheith i ndiaidh sleamhnú isteach san
choillidh fá mhí ó shin, ach deirtear nach raibh barúil
bheacht ann i dtaca lena líon nó ó thaobh ionad a gcuid
campaí. Ar ndóighe, níorbh ann dóibh choíche sa choillidh
amhlaidh ach amháin an cuidiú a fuarthas ón dream dá bpór a
fágadh againn sna céadta a d'imigh le súil go gcuirfí
'múineadh' orainn de bharr a ndea-mhianaigh, is a
gcuideachta eisampléirí. Bíodh sin uilig mar atá, bhí
naimhde ann le breith ar Ghioncas Theach an Droichid, agus
b'fhearr mo dhóchas as a chluasa sin ná ionadaí ar bith dá
gcuirfí ina chuid róbaí, nó as caint le pearsa ar bith
osnádúrtha. Sin dóchas anois, nach bhfaighidh a phróbhadh
choíche, de bharr go bhfuair na snagairí greim ar Ghioncas
chóir, agus a gcuid madadh a chuid feola is cnámh mar bhéile
duaise. Amhrán amaideach a bhí á cheol sa bhád ba chiontach
le teacht an namhad ar an mhuintir a bhí mar lasta ann, is
cosúil, amhrán faoi shaol an locha fadó.

Ní naimhde ach 'cairde' a fuair greim ormsa, agus nach
saoifiúil gur i dTábhairne an Droichid a ceanglaíodh mé an
oíche sin. Bhí sé socair againn, agam féin agus an Rúballach
go gcasfaí ar a chéile ansin muid, i ndiaidh domh pilleadh as
talamh na Snagairí. Ní raibh baint agam le ball ar bith eile
de chuid Chuallacht Bricreann agus mé thall ar an choigríoch
mhór; agus ní bhfuair mo chluas cogar ar bith go fóill gur
rún de chuid na 'gcarad' cime a dhéanamh de gach ball den
chuallacht, de bharr a gcuireadh inár leith. Ní dhearnadh
cime de aon duine acu ach díom féin go dtí seo. Fuarthas an
Rúballach oíche amháin ach ba ghearr gur éalaigh sé ó lucht
a cheangail. Maidir lena bhfuil curtha inár leith níl an
t-eolas sin uilig agam go fóill, ach níl amhras ná go
mbaineann an rún agus an smaointeoireacht a chothaigh é, le
scéal an bhuidéil atá ar iarraidh. Mo mhallacht ar an
bhuidéal chéanna agus ar Ghioncas a chéadinis domh a scéal.

Ach seo, tá mé ag teacht chun tosaigh orm féin. Níor chuidiú
domh truisleadh a bhaint asam féin chomh luath seo sa scéal
seo atá mar bheart ann nach ndéanfaí mo dhaoradh agus mo
bhású. Is mithid domh pilleadh ar an oileán.

Trí Rud. 
Tá trí rud arda ar an oileán locha seo. Chuirfí i
in iúl uaim as an chaint sin, trí rud a mbeadh tionchar ar
leith uathu de bharr a n-airde. De cheann acu sin a bhí mise
ceangailte an t-am a dtáinig scéala an chéad bhreithimh a fhad
liom. 

Coimheádaí a Trí an gléas iompair a bhí aige mar scéala
agus iompraíonn Coimheádaí a hAon an béal a d'ordaigh mo
cheangailt. Ní bhaineann airde de shórt ar bith do cheachtar
de na neacha ainmhiúla sin; ach is é an duine is mó uimhir
díofa an té is lú airde de réir breithe ar bith. Rud eile
de, tá tóin mná air, ball feola a cheilfeadh maitheas dá
fheabhas dá mbeadh ann, ar leithéidí m'athara nó an
Rúballaigh. Triúr acu a bhí anseo ar tús. Theith Coimheádaí
a Dó: ní raibh ar a chumas Coimheádaí a Trí a fhulaingt ní
ba mhó; theith sé i mbád snagaire nach raibh ar a chumas
iomramh nó stiúradh a dhéanamh ní ba mhó. Ba é a dhualgas
deireanach mise a cheangal den chrann, an rud is mó airde
agus is sine ar an oileán.

An dóigh a ndéantar do cheangailt den chrann, fágann sí gan
de chumas ag do shúil turas an té a dhruideann leat as bolg
an oileáin a leanstan go maith. Ní bhíonn de radharc uait
ach réimse fairsing uisce an locha, oileáin bheaga agus
carraigeacha thall is abhus, agus ar an taobh thall den
uisce foraois mhór ina bhfuil crain de gach cinneál inti,
foraois aosta nach bhfuil cead agam a hainm a bhreacadh.
Ach gídh go raibh mo chumas radhairc ceangailte amhlaidh
agus gan dul agam turas i mo leith a sgagadh trí obair
súile, mar sin féin, ba mhaith a bhí a fhios agam a leithéid
de thuras a bheith á déanamh agus cé a bhí chugam dá bharr,
de dhroim an chosáin ghealchloiche a leanann an abhainn
bheag a bhfuil a mórchuid ceilte le cianta ag cíb agus
crainn. D'aithin mé an saothar.  D'aithin mé nádúr na tóna
agus na másaí agus iad ar crith ina suíomh guagach os cionnn
na stumpaí ísle tathagacha de chosa a gcuirfeadh a luas
iontas ort, fiú amháin mura mbeadh fonn dá laghad ar an
ealaíontóir scuaibe is lú ciall a gcur ar chanbhás mar chuid
de phictiúr a thuillfeadh fonn féachana, bíodh siad ina
shuí, ina luí, nó ina rith theasaí.

‘An dea-scéal nó an droch-scéal? a Chime 16,’ arsa an liobar
trom biorach, sula raibh a cheart d'anáil ar an taobh thiar de. 

‘Bheadh idir charachtair agus scéalta de dhíth orm mar 
chúlra roimh an rogha sin a dhéanamh go hionraic duit,’ arsa
mise leis an aghaidh mhór dhonn a bhí i bhfad ró-chóngarach
do mo chuid fiacal, agus bhí ábhar dinnéara sa ghaosán féin.

'Is leamh an ceann atá ort, a Chime 16, más fíor duit. Ach
bhéarfaidh mé duit iad mar sin féin.'

Thug sé a thóin mná tamall uaim gur leag ar stumpa crainn í,
crann dár leag na snagairí na cianta ó shin.

‘Tá mé ag amharc ar na duilleoga móra bosacha de chluas sin 
ort, a Chime 16, agus tú ceangailte de do chrann, agus 
cuireann siad an cheist i mo cheann arís, cé acu a ba fhearr
leo ar tús, an dea-scéal nó an droch-scéal? Mo choinsias, is
fearr a d'fhóirfeadh siad do fhásra íseal an gharriadh ná
don chrann mhór sin, a thréig a mhuintir coilleadh.’

Siúd de léim dá stumpa é, gur bhain tarraingt gan trócaire
as duilleog acu, rud nár mhéadaigh a sheans freagra a mhealladh
uaim. Siar leis faoi luas i ndiaidh a thóna ansin. 

Shuigh sé ar ais agus d'fholaigh glún dá chuid go
teann seascair in ioscaid. Thit an giall mar a thitfeadh
tóin seandráir; agus siúd anuas na snáthaidí uilig de
fhiacala sa drandal uachtarach s'aige. Ghlac mé trua de na
loscainn óga.

‘Mar le fear deisbhéalach, dalta Choimheádaí a hAon, a Chime 16,
is minic nach ligean tú uait mórán focal. Déanfaidh mé féin
an rogha duit.’

Dhírigh mé rosc caon liom ar na scoilteanna fada cúnga a
bheireann amharc maith ar an tsaol dó, mar chime, cé nach
rachadh rud mórán níos raimhre ná béal scine iontu, agus
shonraigh mé an fuadar uilig a bhí na mic imrisc a chónaíonn
ansin, gur bharúil mé gur as na scoilteann sin a thiocfadh
an chéad bholgam cainte eile. Tá sé de chumas aige, cleas nach
bhfuair sé gan chleachtadh, barr na teangan agus barr an
ghaosáin a bhualadh i gceann a chéile. Is minic a léiríonn
sé an gaisce seo roimh chaint is tábhachtach leis, agus níor
cheil sé orm an iarraidh seo é. Chuir sé i gcéill go raibh
cuartú níos faide ná mar ba ghnách de dhíth roimh an
teagmháil fhliuch agus a mionsásamh.

‘Ach damnú air, bhí mé riamh ceanúil ort, a Chime 16. Beidh
an an dea-scéal agat ar tús.’

Thuirling éan beag buí ar an tsásúr de bhearad dubh a bhíonn
mar ornáid ar a cheann aige an chuid is mó de na laethe —
bíodh uisce, aer gasta garbh, nó mórchlocha sneachta leo.
Chuimil a mhórbhos dheas go garbh an t-éan chun siúil, sular
scaoil sé a dhea-scéal chugam.

'An dea-scéal, nach ndíolfaidh tú féin, a Chime 16,  as do
chuid coireanna agus crostachta diabhalta go ceann tamaill
eile.’

Níor éirigh liom gan an cheist a ligean sleamhnú uaim.

'Nach bhfuil sé ag teacht, mar sin?’

‘An breitheamh, an é? … deas liom do smeideadh beag cinn.’

D'amharc mé ar choirt mo chrainn.

‘Sin í an áit a dtig linn a fhad leis an droch-scéal. Bheadh sé
leat i gceann cúpla uair an chloig, mar bhí a bhád i ndiaidh
an chuid ba mhó de abhainn na foraoise a chur de …’ 

Thost sé go ceann soicinde.

‘nuair a shonraigh na snagairí caidheacha sin a thuras
ciúin. Siúd de phreabanna borba chuig bhruach na habhanna
leo, agus easair chosáin á déanamh acu de luachra is chíb.
Ba ghearr go ndearnadh síothláin den bheirt a bhí i gceann
na maidí le polladh na saighead beag.'

Ghearr sé fíor a chreidimh air féin, sular lean sé.

‘Fuair na giofógaí iad ar snámh ar an tsruth níos faide ar
aghaidh. Ach ba sheacht measa a d'éirigh do do bhreitheamh,
a Chime 16. Sracadh amach as bolg an bháid é. Ceanglaíodh é
de bhata fhada lena iompar a fhad leis an champa, áit a
bhfuair sé … a rósadh ar bior, an fear bocht. Agus nuair a
smaoiníonn duine air … ’

Mhothaigh mé an obair dhian óna scoilteanna ina gcónaíonn a
chuid súl dúghlas, agus í sa tóir go cíocrach ar chomhartha
aiféaltais orm, obair in aisce uathu.

Lean sé air.

‘… sin obair rósta nach ndéanfaí choíche ach amháin do chuidse
coireanna agus drochoibre ar fad. Nuair a smaoiníonn duire
air … ’

Ghearr mé isteach air.

'Coireanna agus obair a cuireadh i mo leith. Beidh le
feiceáil …’

Ghearr seisean isteach ar a sheal, ach de ghlór láidir.

‘Á anois, a Chime 16, cuir i gcás anois an rud a rinne tú ar
do athair, agus do do chol ceathrar a tógadh i measc na
snagairí, agus é sa teach ar cuairt agaibh. C'hainm é? Sup.’

‘Sud!' arsa mise.

'Sud bocht! Is fada ar iarraidh é … a bhuíochas sin ortsa …
agus an ghruaig fhada asail s'aige. Sud bocht. Cá bhfuair
d'aintín an t-ainm gránna sin?'

Bhí mé ag iarraidh tógtha agus lig mé freagra uaim.

‘San áit a bhfuair sí a fear gránna, SeanSud.’

'Á bhail, snagaire a bhí ann. Ach d'athair bocht. Is maith
is cuimhneach liom é agus é i mbarr a mhaitheasa.
Chleachtadh sé an bhróg bhiorrach, aimisir na ndamhsaí
lochta. Nach b'é a bhainfeadh ceol as clár fhada.’

Ba mhó i bhfad a bheith le rá aige, mar bhí seisean ag éirí
tógtha fosta.  Ach i dtoibinne, bhain scéala eile ár gcluasa
deasa amach. D'aithin gach cluas de ghach méid an nóta
ollmhór toll a fuair a bheatha as séideadh mórneart i
ndabhach fathaigh, dar leat. Adharc mhór an Túir Léith a
sheol an nóta sin inár dtreo fríd an chlapsholas. Agus sin é
an clapsholas nach raibh tóin mná Choimheádaí 3 i bhfad ag dul i
bhfolach uaim ann, de chosa beaga in airde agus iad ar lánluas
i gceann a gcuid greadta ar an chosán gheal chlochaoil ar a
mbealach chuig an Túr Liath, áit a raibh coinne ag a
mháistir, Coimheádaí 1 leis. 

Is dócha go mbeifear le tuigbheáil as an chaint sin, gur túr
é an dara rud ard de chuid an oileáin. Ba intuigthe mar a
gcéadna, na pluca a chuir anáil in adharc an Túir Léith, ní
dócha gur cóngarach den talamh a rinneadh a líonadh. Agus an
té a mbeadh an méid sin intuigthe dó bheadh sé an-chóngarach
don fhírinne. Mar sin de, sin agaibh na trí rud arda: an
crann darach a d'éalaigh ón choillidh, an Túr Liath, agus an
té a shéideann Adharc an Túir Léith. Ní gá a lua, nár
mháistir é Coimheádaí 1, de na máistirí a shéideann aer ina
gcuid trumpaí féin.

An tráthnóna sin, ar imigh Coimheádaí 1 uaim ar chosa in
airde i dtreo a mháistir agus a shaoiste ardghradaim, agus
an oíche a lean an tráthnóna sin, ní raibh imeacht ar bith
ar fáil agamsa; ní raibh ach a mhalairt.  De bharr gur thug
mé liom cín lae Choimheádaí 1 as bolg a chrinlín, agus nár
éirigh liom a chur i bhfolach uaidh mar ba cheart, cuireadh
pionós an chranncheangail orm. Agus an óiche sin, an tríú
hoíche domh ar coirt, ní raibh a fhios agam an gcuirfeadh sí
deireadh le mo cheangal agus mo chodladh faoi dhuiliúr
darach. Ach ba í mar a tharla.

Agus seo deireadh le mo chéad oíche i gceann mo phinn a
scríobh mo leagain féin de scéal na n-imeachtaí a d'fhág mé
mar atá mé agus mar a bhfuil mé,i mo chime ar oileán locha
agus mé ag fanacht le breitheamh agus breithiúnas.

==========================================================
Marc Déar DFómh 11 19:14:12 IST 2018

 # 3 rud: ard:- túr, crann, gruagach
 # deiscríobh:oileán,inbhear,achar oscailte an locha, foraois
 # < comhrá: 
 1. nós: úsáid ainm
 2. eolas:mianach duine, eachtraí, dearcadh,
 3. caidreamh:meas,muinín,pictiúr
 4. corp:tóin,gruaig,srón,cluasa,bolg,lámh,méar,súil
 5. intleacht:
 6. croí:
 k
 # cloch-ceangail:

 
p4. 
Chan naimhde ach 'cairde' a fuair greim ormsa,
agus bhí sé de thrócaire acu cime a dhéanamh asam
ar an fhód seo sa loch. ba dhuine de na cairde sin
an té ba mhó a mhol an ghuí domh - coimheádaí a 3.

p4.c
'a chime 16,' ar seisean. níl cead ainm nó
sloinneadh a úsáid ar an oileán. 'bíodh sé ina
ghuí dhíograise uait, a mhiceo, gur breitheamh
trócaireach a chuirfí in áit an fhir a bhfuarthas
greim air agus a ndearnadh a róstadh.' 

p5.
róstadh breitheamh 1 gan triail, gan amhras; ach
is measa an méid atá i ndán do chime a 16 i
ndiaidh a thrialach. is beag mo thrua dó.  dhírigh
coimeádaí a trí a bhata ramhar draighneáin i dtreo
an dornáin bheag scamall bán a bhí sa spéir ghlan
i bhfad os cionn ghruaig na gcrann.
p6.c
'Is maith is eol duit, a Chime a 16, chomh holc
le do chuid coireanna.'
P7.
'Na coireanna atá curtha i mo leith.' arsa mé féin
á cheartú, agus mo shúil á díriú de thaisme agam
ar a thóin leathan, earra feola a bhí sé i ndiaidh
a thiontú liom san am - tóin mná, déarfá. Cad é a
déarfadh m'athair, dá mairfeadh sé?
P8.W
Níl creideamh m'athara nó cuid de agam ach dá
mbeadh, bheadh drochléamh ar a mhaitheas agus a
mhianach le baint agam, as a lán dá mbaineann le
corp agus cuid cumaí Choimeádaí 3. Ní hé go
maífeadh m'athair eolas beacht a bheith ar fáil
faoin duine i gcuma a ghaosáin nó a chloiginn, mar
shamplaí, i dtaca lena ndéanfadh sé ort, nó lena
dtiocfadh leis a dhéanamh de réir cumais. Ní hé,
ach cinnteacht a bheith ann, i gcásanna áirithe
gaosáin, cloiginn, stíle siúil, ghluaiseachta
lámh, nach a dhath ar bith maith a thiocfadh ar an
tsaol dá mbarr. An tóin thuasluaite, agus a
luascadh, an liobar trom, an dóigh a mbeadh na
bolgshúile glasa ag gluaiseacht anonn agus anall -
ar snáithe, dar leat, na pluca nach ligtear gan
líonadh, ba olc le m'athair tréith ar bith
díobh seo, gan trácht ar a n-iomlán agus a
thuilleadh ina gcuideachta.

P9.
Thug mé súil ar thoirt an liobair thuasluaite;
d'oscail mórscoilt ann agus cuireadh caint chugam
as.
P10.c
'Cuir i gcás anois, a chime 16, an rud sin a rinne
tú ar d'athair...' Ag an phointe sin dhírigh mé
cluas bhodhar air.

Marc 

 




go gcuirfear an fear is mó foighne agus trócaire
díobh.  Guí a iarraidh ormsa!  guí a iarraidh ar
bheola nár ligeadh aer osnádúrtha tharastu ón
oíche úd ar cuireadh tús le Cuallacht Bhricreann. 

I dteach Agustusa, a cuireadh tús léi i bhfad
sular bronnadh an teideal 'breitheamh' nó
mórtheideal eile ar aon duine acu!  Ar dhóigh ba í
an oíche sin a chuir tú le mo laetheanta anseo. 

Dála Chualacht Bhricreann, ár ndóigh, ba chumann
ar tús an dream seo na dteideal mór.  Dúirt
Agustus go bhfuil idirchaidreamh beithe idir ball
agus cumann i gcónaí: ní fhágtar an duine a théann
i gcumann san dóigh a raibh sé sula ndearnadh ball
de; agus ní fhágtar an cumann mar a bhí roimh
theacht ann dó ach an oiread. Éiríonn an dá chuid
saoithiúil iontu féin ina dtús agus ní fios a
ndeireadh.

An dream seo a chéadchumadh sa chumann agus a
d’éirigh rómhór dá ainm, nár ghasta a chuaigh siad
i gceann teidil uaisle a bhronnadh ar a chéile?
Dá gcluinfeadh m'athair ainm aon duine acu agus a
theideal ceangailte de, nach uaidh a phléascadh na
gáirí?  Ach sin ceol ceartaithe is cinnte nach
cluinfear ó tharla a chluas agus a bhéal a bheith
múchta le bliain ag créafóg na Croise Móire.  Ní
ábhar grinn dó choíche An t-Ardcheannfort Mac
Cana, nó An Breitheamh Ó Tréinfhir, nó An
Luas-Leifteanant Mac Fhloinn. Níl ansin ach daoine
a chum mé, ár ndóighe, níl cead sa scríbhinn seo
tagairt don fhíordhuine agus dá fhíortheidil.

Mar sin féin, bíodh a theideal tuilte aige, mar
bhreitheamh, nó ná bíodh, is aige a bheas cumhacht
an teidil. Tá idir bhreithiúnas agus bhású feicthe
agam chean ar an oileán seo, agus tchífidh mé níos
mó acu – sin má fhágtar radharc i súil ionam. 

Nach greannmhar é!  Is chuig an oileán seo a
thigimis ar thóir an tsaoil úd a mbíonn ar a thoil
féin ag duine.  An Rúballach agus mé féin ba
mhinice a thigeadh.  

Fuair sinn seanbhád i bhfolach san aiteann agus
rinne muid dún de le cuidiú clocha na gcladach
agus craobhacha an aitinn féin.  Bhaist sinn Inis
na Luige Aitinn uirthi mar Inis agus ba bhreá ár
ndóigh inti i gcónaí de réir ár n-aithrise féin.
Níor scéal bréagach ar fad é, agus gan gá le beann
ar theach  ná scoil, ar cheacht ná thimireacht,
ach ár n-obair bheag féin idir lámha againn, ar
thóir an bheathaigh oileáin, an éin agus an éisc,
le róstadh lenár dtine ghealdhearg le clapsholas
nó le bheith mar chara linn inár ndún go deo. Ba
anseo a rinne muid cónaí don mheannán a ghoid an
Rúballach. ‘Ní ligfinn go ndéanfadh siad druma
as,’ a dúirt sé liom an lá sin agus an triúr
againn sa bhád. Maolmhaodhóg a thug an Rúballach
mar ainm air; níl a fhios agam an bhfuil cead agam
a ainm a lua.

Tá dos crann ar an cheann thoir den oileán agus
ballóg thúir lena bhéal; as na tréithe sin a
d’fhás gnáthainm an oileáin. Níl cead agam a lua
nó a bhreacadh anseo. Ar thallamh ard atá an dos
crann - crainn choill a mórchuid - agus an túr,
agus is minic a chonaic muid Maolmhaodhóg ansin in
airde taobh leo ar mhórchloch, agus é ag fanacht
le theacht i dtír dár mbád. An dream a thóg an túr
ba le guí a tháinig siad a chur fúthu ar an oileán
agus roimh theacht dreama eile orthu féin le fonn
marfach a thóg siad é, cleas nár éirigh leis sa
deireadh. Chluintear a nglór idir
phaidreacha,chantain, ghártha slada, agus ghártha
péine, ar a seal faoin oileán; cluintear iad sin
go minic san oíche de réir mháthair Mhór an
Rúballaigh. Ach dúirt m’athair liom lá gur chinéal
de chailleach í féin.

Tá ceangal abhann idir Lochmucshnámha agus an loch
seo agus is í an abhainn sin a impróidh mo
bhreitheamh chugam as measc na mílte crann ar a
bruacha. Cúpla mí ó shin, ba thuras lae amháin é,
ach cailleadh smacht iomlán ar thalamh na hamhann
ó shin.

Inis Leasa Léith, oileán mór i bhfad ar shiúl ó
gach aon bhruach de chuid Lochmucshnámha, is í sin
an áit a mbeadh bád an bhreithimh á chur ar toinn
le tabhairt faoin turas.  Turas ó thuaidh a bheadh
ann i dtreo bhéal na habhann, áit a bhfuil
seascann leathan Loch Mucshnámha ann, seascann
santach a shlog naimhde go leor dár gcuid sna
blianta agus sna céadta roimhe seo.  

Níor obair ar bith do ainbhiosán bóthar na habhann
a leanstan fríd an tseascann sin.  Fásann an chíb
agus coigeal na mban sí go tiubh agus go han-ard
ansin, agus coinníonn siad folach ar shúile níos
santaí ná an seascann féin.  An mhuintir ar leo
iad, bíonn súil i gcónaí acu lena leas féin ón
bhád agus a lucht. 

Ach níor bhaol do lucht bhád an bhreithimh lúb na
n-eascann dubh ná fiacla fada na bpéisteann réisc.
Níor bhaol dá laghad daoibh a dhath go sroichfeadh
a soitheach scáileanna na coille móire, áit a
bhfuil lámh in uachtar ag éirí don namhaid le
tamall de sheachtainí, a bhuí le cuidiú chucu ó
lucht áitrimh cróga dá sliocht féin, aniar ó
aimsir a gcéadghabhála fuiltí.  Ach amháin cúrsaí
sa choill a bheith amhlaidh, ba bheag an mhoill ar
an bhreitheamh teacht a shocrú mo ghnoithe domh.  

Ach ós rud é mórchontúirt namhad a bheith ina suí
faoi scáil na gcrann, ghlacfaí cúram faoi leith i
dtaca le turas breithimh, agus bheifí ag iarraidh
go dícheallach gan dream eile a bheith ag súil
leis mar bhreitheamh agus súil acu coirpeach a
dhéanamh as féin agus cíocras orthu cúiteamh a
dhánachta céime a bhaint as a chuid cnámh agus
putóg. Agus nár mhór an spórt agus an t-ábhar
ard-suilt leo greim a fháil ar bhreitheamh
reibiliúnach, ceangal na gcúig gcaol a theannadh
air agus a róstadh amhlaidh ar mbior, tráthnóna
éigin ciúin faoi sholas chorráin ghealaí.

An breithiúnas deireanach, ar éirigh leis ceann
scríbe a bhaint amach, ba tríd an aer a tháinig
sé: baineadh de chos colúir é. Ach maidir leis an
dream bheag a daoradh, is faoi sholas iomlán
gealaí a baineadh an díoltas astu.  Ní fhóirfeadh
a leithéid de luathchinneadh  agus de
luathfheidhmiú dlí don chás s’agamsa; tá
‘míreanna’ den scéal ‘le cinntiú’ agus ‘le
soiléiriú’. Baineann ‘tosca saoithiúla
eisceachtúla’ leis an chás. 

Sin faisnéis a tugadh domh lá na gcolúr sin, ar
scor ar bith, i ndiaidh dom tuairisc m’éin féin a
chur le múineadh tarcaisneach.  Níor luadh baint
nach beag a bheith agam le duine dá gcuid féin lá
den tsaol, duine a dtáinig fás mór faoi ó shin. 

Luaigh mé féin a ainm an lá dár gceann leis an té
a bhí ag scaoileadh uaidh colúir de chuid Loch
Mhuc Shnámha.  B’éigean an bású a chinntiú. 

‘Sin eitilt iomarcach uaibh,’ arsa mise.

‘Cá bhfios duitse, a Chime 16, gur eitilt amú í?’
arsa Bairdéir a 2.  Sin é an gnás ceart ainmnithe:
teideal agus uimhir.

‘Ba ábhar iontais liom é mura ndeachaigh béicí,
screadaí is scréachaí na beirte sin aréir an
bealach ar fad thar a bhfuil d’uisce idir sinn
agus cuid oileán Loch Muc Shnámha, agus mura
gcuala gach cluas ansin iad, cuid X... san
áireamh,’  arsa mise, agus a ainm iomlán agus a
chéim  á lua agam.

‘Is ciúine fá ghiota mhaith tú féin nuair a
thiocfas d’oíche féin sa choite dhubh agus tú ar
do thuras deireanach, b’fhéidir,’ arsa Coimeádaí
2.  ‘Ach tá an ceart agat.  Beidh múchadh le
déanamh ar chuid acu feasta.  Ní raibh ach fear
amháin a d’imigh ina thost gan a bheith á náiriú
féin le crith agus callán caointe.’

‘Dá n-imeodh X... sa turas sin,’ arsa mise,
‘bheadh ceacht tosta ann dúinn ar fad. Agus de
réir mar atá feicthe agam níl aon duine agaibh
féin fiú sábháilte oraibh féin.’

‘Ná cluinim an t-ainm uasal sin uait arís, a Chime
16,’ ar seisean, ‘ná ainm ar bith eile ach an
oiread.  Tá tú linn anseo a fhad agus gur cheart
go mbeifeá eolach ar na rialacha a bhaineann le
hainmneacha.  Is cinnte dearfa nár mhaith leat cur
leis na coireanna atá curtha i do leith.’

Níor chuir mé focal ar bith eile leis an chuid seo
den chaint, agus níor amharc mé ar an dá shúil
bheaga ghlasa a bhí a fhios agam a bheith ina suí
ar gach aon taobh den ghaothsán ard ramhar sin.
Nuair a d’oibrigh mo bhéal arís, ba ar an cholúr a
bhí a chuid focal dírithe.

‘Hó hó!  Beidh do scéala á nochtadh roimh na súile
contráilte, a Choimeádaí 2,’ arsa mé.  Shín mé mo
lámh dheas ar fad, agus dhírigh corrmhéar i dtreo
na coille móire ar an bhruach theas den loch.  Lá
glan galánta i Mí na Súl Buí a bhí ann agus bhí
idir bhruacha chama locha, shluaite crann, agus
spéartha arda ghorma mar radharc romham.

‘Nach bhfeiceann tú do cholúr cóir os cionn bharr
na gcrann darach sin ar fad thall,  agus an
seabhac ag druidim leis?’ Lig sé mallacht
chumhachtach uaidh sular labhair sé arís, liomsa
agus leis féin.

‘Seabhac fiáin é sin! Is eadh, gan amhras!’
Thaitin an imní sna focail sin go mór liom; ní
raibh fágtha faoi chliabh acu ach aon cholúr
amháin eile de chuid Loch Mucshnámha.  Thug mé
spléachadh ar an tsúil bheag ghlas agus í ar obair
léi go gnoitheach ar an taobh s’agamsa den ghaosán
ramhar, sular dhírigh mé mo shúil féin ar an spórt
spéire arís.  Níorbh fhada a mhairfeadh sé.

‘Ní headh, ach seabhac gallda, agus ceann a bhí ar
scoil i dtír na namhad,’ arsa mise.

‘Arra!  Phuist!  Mo mhallacht ort, a Ph..! ’
Bhris sé an riail a bhain le hainmneacha, rud a
thaitin liom.

‘Ní thiocfadh iad a bheith chomh cóngarach dúinn.
Ní thiocfadh leoga!  Seabhac fiáin atá ann!
Seabhac dár dtír féin! ’

Níor bhréagnaigh mé é, an iarraidh seo.  Bhí a
fhios agam go raibh a fhios aige go raibh mé chóir
a bheith chomh heolach leis an Rúballach féin ar
chúrsaí éan — fear a raibh gaol fola aige féin
leis, rud a léireofadh na slointe sa chás  dá
mbeadh cead a úsáid.

Ba mhaith mar a thug éan dílis Loch Mucshnámha
iarraidh fanacht i gceann a chuid dualgas mar rud
beo.  Thug sí gach aon chasadh agus gach aon éirí
agus tumadh beag aeir roimh ruathair bhoc na
gcleití gallda, ach mo léan, ba obair in aisce
aici é.  Lig an seabhac gallda fad a tuirsithe léi
agus éirí dá dtug sí , seo é sa tóir uirthi aníos
as ball éigin i bhfad faoina bhun  gur bhuail sé í
mar a dhéanfadh liathróid gunna, gur fhág néal
beag clúimh dá cuid san bhall spéire ina raibh sí
sular thit sí i ndiaidh a droma liathghoirm i
dtreo ollcheantar an duiliúir, agus a cosa mar aon
lena teachtaireacht in airde.  Ní raibh fágtha le
déanamh ag mo sheabhac chóir anois ach an bailiú
agus an seachadadh.

Ach tharla rud san idirlinn agus bhac sé don
tseabhac a a bheart a thabhairt chun críche, agus
ba rud é a chuir iontas mór ormsa agus a bhain
gáir mhór mhaíte as Coimeádaí 2.  Níor bhuail
droim mo cholúir bhoicht muin bharr na gcrann
amach gur nocht imreoir eile i bpáirc na spéire.  

An t-imreoir seo, bhí sé ar bheagán cleití ach
níor bhac dó sin, agus níor theastaigh uaidh ach
an t-aon ráig ruathair amháin, ceann caol díreach.
Polladh an seabhac gallda.  Fágadh leathchuid den
bhata ar gach taobh de.  Thug an tsaighead léi
ansin é i dtreo duilliúir is talaimh ina sheal.

D’éirigh an bhéicíl lúcháireach ag Coimeádaí 2.
‘Chuir sin múineadh ar an bhoc ghormchleiteach
ghallda!  Is uaigneach lom a phéirse i longfort
na námhad anocht, a Chime 16!  B’fhearr dó i bhfad
fanacht fíáin i gcoillte leathana Shapasún agus
gan oiread agus lá amháin a chaitheamh ar scoil
acu, choíche nó go deo.” 

‘Ba cheacht mall é, mar sin féin,  b’fhéidir,’
arsa mé féin. Níor mhór an fonn caointe a tháinig
orm faoi ghrod-deireadh bhásadóir Cholúr
teachtaireachta Loch Mucshnámha, ar ndóighe.  Thug
mé iarraidh bheag ar mhachnamh ar fhreagairt an
Rúballaigh, dá mbeadh sé i láthair na seilge; bhí
meas millteanach aige ar éin chreiche.  Theip orm
fiú an méid sin den tseanchaidrimh a athmhúscailt
ionam féin.  Chrothnaigh mé mé féin, mé féin mar a
bhí agus mé i mo bhall de Chuallacht Bhricreann.
Bhí an ceart ag Agustus, mar a bhíodh an chuid ba
mhó den am, faoi chóir a bheith gach rud.

Mar sin féin, aithním cuidiú domh féin cheana
féin, sa bhata scríbhneoireachta seo i mo ghlaic
arís, bíodh a shaothar le mo leas nó m’aimhleas.

Thug Coimeádaí 2 do na boinn ansin é agus a
ghreadadh spág ar an doirling ag fógairt domh gur
chuig an bhall ina raibh Coimeádaí 1 a bhí siad á
thabhairt. Cuimlíodh a mhórthóin chruinn de
bhuachalán bhuí chrannúil sa chasadh ar clé di,
agus ba ghairid gur cuireadh folach ar an chorp
mhór leathan i meas rosán aitinn chnocáin an
oileáin, mar a dhéanfaí i gcás gearria.  Bhí blas
beag den teitheadh san imeacht tóirtiúil, dar
liom.

Admhaím go bhfuil súil agam le leas chugam as an
scríbhinn seo.  Bheadh sé le mo leas mo bheo a
ligean liom go ceann tamaill eile, dar liom. Tá
cuid mhór gan déanamh go fóill. 

An cead a fuarthas an cuntas seo a scríobh, níor
cead gan choinníoll é, ar ndóighe.   Seo cuid de
na coinníollacha: níl cead tagairt do dhuine bheo
as a ainm, diomaite de bhaill Chualacht
Bhricreann, de mo theaghlach féin, agus de dhaoine
a raibh baint dhíreach acu leis na ‘coireanna’ ata
curtha i mo leith; níl cead labhairt faoin
scríbhinn le duine ar bith ach le Coimeádaí 1
amháin; níl cead ceartú nó athscríobh a dhéanamh
uirthi; na míreanna scríofa, níl cead agam a
n-athléamh, nó a bhfeiceáil arís fiú; ní
bhfaighfear ach lá amháin le mír amháin a scríobh,
agus baileoidh Coimeádaí 2 í ag deireadh an lae;
na laethanta sin a chaithfear i gceann pinn, an
obair bheadh le déanamh i gceann sluasaide faoi
thalamh lena linn, b’éigean dom í a dhéanamh le
linn laethanta ‘saoire’; mura dtiocfadh an
breitheamh, bheadh breithiúnas mo cháis le
tabhairt ag Coimheádaí 1. 

Fuair mé cead coinníoll amháin de mo chuid féin a
leagan, rud a chuir iontas orm.  Ba é sin go
gcuirfí séala ar gach mír chomh luath agus go
mbeadh sí sa bhuidéal, rud nach mbrisfí go mbrisí
an breitheamh féin é.  Gealladh domh cheana go
léifeadh an breitheamh mo chuntas agus go
gcuirfeadh sé a dtuigfeadh sé uaidh san áireamh
mar chuid dá bhreithiúnas dheireanach.


CRÍOCH LE MÍR 1 ARNA SCRÍOBH AG CIME 16.











