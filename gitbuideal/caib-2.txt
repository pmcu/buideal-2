Doc 2.

Sun Dec  2 16:07:29 GMT 2018
Sun Dec  9 10:22:35 GMT 2018
# Rinneadh nuashonrú ar na dátaí
Caibidil 2



Teach an Droichid

Oíche 2

Beifear ag déanamh, b'fhéidir, as an chaint uaim san chomhrá
idir mé féin agus Coimheádaí 3, gur bheag m'aithne air agus
gur bheag mo thrua don bhreitheamh a fuair a rósadh ag
naimhde ár dtíre sa choillidh. Ach an té a mbeadh an creideamh
sin aige, ba chreideamh aige é a bheadh i bhfad ar shiúl ó
chúrsaí mar a bhí agus mar atá, mar níor bhreitheamh óna
óige é, agus le linn a chuid laethanta ina chéad ghairm, bhí
sé de phribhléid agamsa aithne mhaith a chur air, ó tharla
gurb é mo chéad saoiste é i jab ar bhain páighe leis.

Ba é m'athair a fuair an post beag domh, i ndiaidh domh
theacht ar ais ó mo chéad tréimhse deoraíochta. Ba é
m'athair féin, fosta, a thug orm an tréimhse sin a
chaitheamh i gceantar ghallda mar dheoraí; ach dianmhachnamh
ar mo leas féin agus ar leas ár gclainne a thug air mo
sheoladh as baile le Bearnaí Bhearnaí, tiománaí, faoi choim
na hoíche i dtús an earraigh sa bhliain sin. Bob dár bhuail
branches
buideal-2
config
description
HEAD
hooks
info
objects
refs
mé ar síothmhaor ghallda, ba chúis leis an mhachnamh agus a
thoradh. Mé féin an t-aon mhac de chuid Chuallacht
Bhricreann ab éigean imeacht as baile; ach ba chomharsa béal
dorais dúinne an síothmhaor agus ba mhór a dhrochmheas
orainn agus ba ríghéar an síorchoimheád uaidh orainn de lá
agus d'oíche. Bhí cónaí ar an Rúballach fá roinnt doras ón
tsíothmhaor, ach d'éirigh le hathair an Rúballaigh eagla a
chraicinn a chur faoina bhearad agus faoina éideadh dlí dó,
oíche dá ndearna sé cnag oifigigiúil ar a ndoras agus
gearrán dlíiúil faoi chúrsaí madadh i mbarr a ghoib aige,
gearrán nach gcualathas mar ba cheart riamh. Ba mhó i bhfad
an éisteacht a fuair gáirí an Rúballaigh fán chuairt. Mar
sin féin, is cinnte nach raibh madadh gan cheadúnas ag
athair an Rúballaigh faoin teach riamh ach an oiread. Mé
féin agus an Rúballach a chur an bob i gcrích, ar an talamh,
ach níor bhob é nach bhfuair beannacht agus comhairle
Chuallacht Bhricreann. Nochtfaidh mé cuntas ar bhunú
stairiúil na cuallachta níos faide anonn san scéal seo, rud
nár mhiste agus an chuid a bhí aici in imeartais mo
chinniúna.

Cad é an t-ábhar breithimh ab fhearr a d'aimseofaí i measc
na neach daonna? Fear a tógadh óna leanbaíocht faoi chreataí
tí inar nochtaí, chóir a bheith, gach scéal dá mbainfeadh
lena chineadh féin agus le ciníocha créatúr eile. Fear dá
mhacasamhail sin is leitheadach scóipiúil an radharc ann
agus is fairsing domhain toll a éisteacht. Tábhairneoir a
chéad ghairm gan amhras; agus an tábhairne inar tógadh é ba
thábhairne i bhfad thar an choitiantacht é. Tábhairne an
Droichid a ainm. 

Taobh istigh dá chuid ballaí mhair, imeachtaí na gcéadta
siar go dtí an aimsir ar tógadh iad. An oíche fhada a chaith
mé féin faoi cheangal ann, dar liom, gach dream dár ól as
adharc riamh ann, a gcuid beannachtaí, a gcuid mallachtaí, a
gcuid garanna, agus a gcuid drochiompair neamhghlain, go
raibh an obair agus an pobal sin ar fad ar a ndícheall a
bheith do mo líonadh go scoig idir uaimheanna uilig mo
chluas agus tolláin mo chuid cnámh; bhí sé mar a bheadh
imeachtaí agus dream gach aoise, i dTábhairne an Droichid
leo, ar fad, ar mairstin i sraitheanna agus iad pillte ar a
chéile. 

Tá cead agam anois ainm an tábhairneora agus an bhreithimh a
chur thar bheola, de bhrí go bhfuil sé marbh; níl cosc orm
duine den slua sin a lua as a ainm. Seambas Mac an
tSiostalóra a ainm, agus ba é mo chéad saoiste é an t-am a
ndeachaigh mé i gceann chúram na mbuidéal i dTábhairne an
Droichid agus mé i mo stócach léinn a cuireadh as scoil agus
a tugadh ar ais chuig a fhód dúchais i ndiaidh gur aistríodh
an síothmhaor thuaslauaite go ceantar eile a bhuíochas le
dea-obair Chuallacht Bhricreann.

